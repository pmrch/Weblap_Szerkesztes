Halma
  
 A társas halmajátékok lényege a helycsere, amikor az indulóállásból társunkat 
      megelőzve, igyekszünk áttelepíteni bábuinkat ellenfelünk bábuinak helyére.<br>
      A halma Nagy-Britanniában született, nem túl régen, úgy 1880 táján. Nagyon 
      hamar népszerű lett Európában, majd az egész világon. A halma az üldözéses 
      játékok családjába tartozik.
A játék szabályai:
  A 10*10 mezős táblán két játékos játszhat 15-15 bábuval, vagy négy 
          játékos, egyenként 10-10-zel.
         A kétszemélyes játéknál a tábla két szemközti sarkában, a négyszemélyes játszmában
          a négy sarokban állítjuk fel a bábukat vagy korongokat.
         A játék célja, hogy a játékosok (mindkét változatban) elfoglalják 
          a sajátjukkal szemközti sarkot.
         A játékosok állapodjanak meg, hogy milyen sorrendben következnek 
          egymás után!
         Tetszés szerinti irányban (előre, hátra, jobbra, balra sorirányban 
          vagy átlóirányban) bármelyik üres szomszédos mezőre léphetnek a bábuk: 
          egy lépésben, egy bábu, egy pozíciót.
        Ugrani is szabad: mind a saját, mind az 
          ellenfél bábuját átugorhatja a "lépő-haladó bábu" (de az ellenfél 
          bábuit nem ütheti ki)
         Az nyer, akinek elsőként sikerül elfoglalnia a szemközt fekvő sarok 
          indulási helyzetét.
     
